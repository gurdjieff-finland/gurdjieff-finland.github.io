---
sort: 0
layout: default
lang: fi
title: Suomen Gurdjieff -yhdistys SGS ry
navi: Koti
---


Koronavirus rajoittaa edelleen ulkoista elämäämme. Toisaalta viime vuosina elämä on 
tarjonnut meille loputtomasti mahdollisuuksia erilaisiin ulkoisiin aktiviteetteihin sekä 
loputtomasti uusia teknologioita informaation etsimiseen ja jakamiseen.

**Silti toisinaan saattaa tuntua siltä kuin jotain puuttuisi.** Eikä kyse välttämättä 
ole siitä, että tarvitsisimme lisää samankaltaisia asioita, vaan että jotakin puuttuu 
sisäisestä elämästämme. Onko sisäistä elämää mahdollista syventää niin, että se ylittäisi 
tason, jolle suurin osa nykyelämästä jää - ja etsiä **todellista itseä ja elämämme 
merkitystä maapallolla?** Gurdjieff-seura tarjoaa mahdollisuuden jakaa tällaisia syvempiä 
kysymyksiä ja keskustella niistä yhdessä. 

G.I. Gurdjieffin ideoita on sovellettu käytäntöön Helsingissä ja muissa 
kaupungeissa vuodesta 2002. Ryhmiä on perustettu Helsinkiin, Turkuun, 
Jyväskylään, Tampereelle, Joensuuhun sekä Kouvolaan ja useimmat niistä ovat 
edelleen aktiivisia. Ryhmien perustaminen muihinkin kaupunkeihin on mahdollista.

**Suomen Gurdjieff-Seura ry:n ryhmät ovat Suomessa ainoita, jotka tunnustetaan 
osaksi Gurdjieffin opetuksen päälinjaa.** Ne toimivat yhteistyössä Euroopan 
(Lontoo ja Pariisi), Pohjois-Amerikan (New York, San Francisco ja Washington) 
sekä Latinalaisen Amerikan keskeisten ryhmien kanssa. Helsingin ensimmäisen ryhmän perusti tammikuussa 2002 Bob Reinstein, jonka opettajan Hugh Ripmanin oli Gurdjieff lähettänyt 
Washingtoniin perustamaan ryhmää vuonna 1949. Ripman välitti Gurdjieffin vaikutuksen edelleen Reinsteinille vuonna 1979. Kaikkien Suomen ryhmien työ perustuu Gurdjieffin ja Ripmanin 
opetukseen.

Jos olet kiinnostunut käytännöllisistä työvälineistä sinulla on mahdollisuus 
liittyä johonkin nykyisistä ryhmistä, tai olla mukana muodostamassa uutta ryhmää 
paikkakunnalle jossa sellaista ei vielä ole.

## Seuraava julkinen keskustelutilaisuus: 11. lokakuuta 2023, Helsinki

![Mitä meiltä puuttuu?](/docs/assets/What_Is_Missing_Event.png)

Tervetuloa julkiseen keskustelutilaisuuteen elämän syvemmistä mahdollisuuksista eli siitä, mitä elämästämme puuttuu! Luvassa on Bob Reinsteinin alustus mystikko G.I. Gurdjieffin opetusten pohjalta, jonka jälkeen keskustellaan aiheesta. Alustus ja keskustelu ovat pääosin englanniksi.

Bob on pitänyt keskustelutilaisuuksia Rikhardinkadun kirjastossa yli vuosikymmenen ja niiden perusteella julkaistiin vuonna 2013 kirja Notes on Becoming – Huomioita todelliseksi tulemisesta.

Bob Reinstein on toiminut mm. USA:n ulko­ministeriössä varaministerinä vastuualueinaan ympäristö, terveys ja luonnonvarat sekä USA:n pääneuvottelijana YK:n ilmastonmuutosta koskevassa puitesopimuksessa. Hänellä on yli 40 vuoden kokemus tieteessä, taloudessa, energiakysymyksissä, kauppapolitiikassa, diplomatiassa sekä Gurdjieffin opetusten soveltamisessa käytännön elämään. Bob on myös julkaissut runoja, ja hänen maalauksensa ovat olleet esillä taidenäyttelyissä Yhdysvalloissa ja Kanadassa (yksi niistä kuvassa vasemmalla).

Tervetuloa keskustelemaan **Rikhardinkadun kirjastolle 11. lokakuuta klo 18**. Tilaisuus kestää noin tunnin ja se pidetään kokoustila Turessa, kirjaston 1. kerroksessa. Keskusteluun voi osallistua myös etänä. Saat liittymislinkin ja lisätietoa lähettämällä sähköpostia osoitteeseen <gurdjieffsociety.fi@gmail.com>.

---

Ota yhteyttä: <gurdjieffsociety.fi@gmail.com>
