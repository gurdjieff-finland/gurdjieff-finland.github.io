---
sort: 0
layout: default
lang: fi
title: Suomen Gurdjieff -yhdistys SGS ry
navi: Koti
---


Koronavirus rajoittaa edelleen ulkoista elämäämme. Toisaalta viime vuosina elämä on 
tarjonnut meille loputtomasti mahdollisuuksia erilaisiin ulkoisiin aktiviteetteihin sekä 
loputtomasti uusia teknologioita informaation etsimiseen ja jakamiseen.

**Silti toisinaan saattaa tuntua siltä kuin jotain puuttuisi.** Eikä kyse välttämättä 
ole siitä, että tarvitsisimme lisää samankaltaisia asioita, vaan että jotakin puuttuu 
sisäisestä elämästämme. Onko sisäistä elämää mahdollista syventää niin, että se ylittäisi 
tason, jolle suurin osa nykyelämästä jää - ja etsiä **todellista itseä ja elämämme 
merkitystä maapallolla?** Gurdjieff-seura tarjoaa mahdollisuuden jakaa tällaisia syvempiä 
kysymyksiä ja keskustella niistä yhdessä. 

G.I. Gurdjieffin ideoita on sovellettu käytäntöön Helsingissä ja muissa 
kaupungeissa vuodesta 2002. Ryhmiä on perustettu Helsinkiin, Turkuun, 
Jyväskylään, Tampereelle, Joensuuhun sekä Kouvolaan ja useimmat niistä ovat 
edelleen aktiivisia. Ryhmien perustaminen muihinkin kaupunkeihin on mahdollista.

**Suomen Gurdjieff-Seura ry:n ryhmät ovat Suomessa ainoita, jotka tunnustetaan 
osaksi Gurdjieffin opetuksen päälinjaa.** Ne toimivat yhteistyössä Euroopan 
(Lontoo ja Pariisi), Pohjois-Amerikan (New York, San Francisco ja Washington) 
sekä Latinalaisen Amerikan keskeisten ryhmien kanssa. Helsingin ensimmäisen ryhmän perusti tammikuussa 2002 Bob Reinstein, jonka opettajan Hugh Ripmanin oli Gurdjieff lähettänyt 
Washingtoniin perustamaan ryhmää vuonna 1949. Ripman välitti Gurdjieffin vaikutuksen edelleen Reinsteinille vuonna 1979. Kaikkien Suomen ryhmien työ perustuu Gurdjieffin ja Ripmanin 
opetukseen.

Jos olet kiinnostunut käytännöllisistä työvälineistä sinulla on mahdollisuus 
liittyä johonkin nykyisistä ryhmistä, tai olla mukana muodostamassa uutta ryhmää 
paikkakunnalle jossa sellaista ei vielä ole.

## Uusi ryhmä

Uusin ryhmämme ottaa vastaan jäseniä. Ryhmä tapaa viikottain tunnin ajan Zoomin välityksellä, ja satunnaisesti myös kasvotusten olosuhteiden niin salliessa.

Seuran tukemissa ryhmissä pyritään sisäisen kehityksen näkyvään vaikutukseen itse kunkin elämässä. Tutkimme Gurdjieffin ja hänen oppilaidensa ideoita, mutta painottaen niiden hyödyllisyyttä käytännössä. Ryhmä tarjoaa mahdollisuuden oman ymmärryksen ja kokemusten arvioimiseen muiden sisäistä työtä tekevien kanssa.

Jos kiinnostuit, niin ota yhteyttä: <gurdjieffsociety.fi@gmail.com>

---

Ota yhteyttä: <gurdjieffsociety.fi@gmail.com>
