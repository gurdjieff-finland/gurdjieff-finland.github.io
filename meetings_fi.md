---
sort: 20
layout: default
lang: fi
title: Tilaisuudet
---

## Tulevat tilaisuudet 2020

* ke 21.10.2020 klo 18-19, MITÄ SISÄISESTÄ ELÄMÄSTÄNI PUUTTUU? -avoin keskustelutilaisuus Zoom-sovelluksessa

Koronavirus rajoittaa parhaillaan ulkoista elämäämme. Toisaalta viime vuosina elämä on 
tarjonnut meille loputtomasti mahdollisuuksia erilaisiin ulkoisiin aktiviteetteihin sekä 
loputtomasti uusia teknologioita informaation etsimiseen ja jakamiseen.

Silti toisinaan saattaa tuntua siltä kuin jotain puuttuisi. Eikä kyse välttämättä ole siitä, 
että tarvitsisimme lisää samankaltaisia asioita, vaan että jotakin puuttuu sisäisestä elämästämme. 
Onko sisäistä elämää mahdollista syventää niin, että se ylittäisi tason, jolle suurin osa 
nykyelämästä jää -- ja etsiä todellista itseä ja elämämme merkitystä maapallolla? Tilaisuus 
tarjoaa mahdollisuuden jakaa tällaisia syvempiä kysymyksiä ja keskustella niistä yhdessä. 

Fasilitaattori: Bob Reinstein, joka on harjoittanut Gurdjieffin ideoita yli 45 vuotta, johtanut 
ryhmiä kolmella mantereella ja etsinyt elämän syvempää merkitystä vuodesta 1958. Hänen opettajansa 
oli Hugh Ripman, jonka Gurdjieff valtuutti vuonna 1949 perustamaan Washingtoniin ryhmän.

Järjestäjä: Suomen Gurdjieff-Seura ry, ainoa organisaatio Suomessa, joka tunnustetaan osaksi 
Gurdjieffin opetuksen päälinjaa.

Avoin keskustelutilaisuus järjestetään Zoomissa keskiviikkona 21.10., ja jaamme sen aikana yhdessä 
näkemyksiä näistä ja muista aiheista. Osallistumiseen tarvittavat tiedot lähetetään muutamaa päivää 
ennen tilaisuutta niille, jotka ovat lähettäneet sähköpostia osoitteeseen gurdjieffsocietyfinland@gmail.com. 

Aktiivisia ryhmiä on tällä hetkellä Helsingissä, Turussa, Tampereella ja Jyväskylässä, ja jäseniä meillä 
on myös muualla Etelä- ja Keski-Suomessa.



## Aiemmat tilaisuudet

* Julkinen keskustelutilaisuus 2019: Avoin yleisötilaisuus (Tampere, Turku, Helsinki)
* Julkinen keskustelutilaisuus 2018: “Mitä meiltä puuttuu?” (Helsinki) 
* Julkinen keskustelutilaisuus 2017: “Kysymykset” (Helsinki, Turku) 
