---
sort: 10
layout: default
lang: fi
title: Huomioita todelliseksi tulemisesta
---

* Suomen Gurdjieff-Seura 2013
* Nidottu, 100 sivua
* Kieli: suomi ja englanti 

## Kirjasesta

Kirjasen muistiinpanot perustuvat Helsingissä vuosien 2002-2007 välillä
pidettyihin esitelmiin ja erityisesti kuuden julkisen keskustelun sarjaan
Rikhardinkadun kirjastossa syys- ja marraskuussa 2007. Keskustelujen teemana
oli sisäisen kehityksen mahdollisuus. Kirjasen kuusi osaa vastaavat näiden
tapaamisten aiheita.

Suuri osa keskusteluista koski venäläisen hengellisen etsijän ja opettajan
Georg Ivanovitch Gurdjieffin (1866?-1949) muotoilemaa ideoiden järjestelmää,
joka perustuu hänen Aasiassa ja Egyptissä löytämiinsä muinaisiin opetuksiin.
Keskusteluja ei kuitenkaan erityisesti sidottu tai rajoitettu mihinkään
tiettyyn oppijärjestelmään tai perinteeseen. Osallistujia kannustettiin
jakamaan mitä tahansa kokemuksia, ajatuksia ja kysymyksiä joita heillä saattoi
olla, riippumatta siitä perustuivatko ne henkilökohtaisiin kokemuksiin vain
johonkin mitä he olivat lukeneet.

Ajatus, että sellaisina kuin olemme emme ole täydellisiä, emme sitä mitä
todella voisimme olla vaan ainoastaan sen varjo tai mahdollisuus, toistuu eri
muodoissa läpi historian. Todelliseksi tuleminen, todelliseksi itseksi
tuleminen, on siis prosessi. Sen mahdollisista seurauksista puhuminen tai
kirjoittaminen on parhaimmillaankin vaikeaa, koska emme voi tietää mitä
seuraukset ovat ennen kuin olemme kokeneet ne omakohtaisesti. Seuraavat luvut
ovat sen vuoksi vain karkea luonnos eräistä todelliseksi itseksi tulemisen
prosessin piirteistä. Ne on kirjoitettu toivoen, että ne auttaisivat niitä,
jotka ovat päättäneet ryhtyä tähän prosessiin ja niitä, jotka tuntevat vetoa
tähän suuntaan, mutta eivät ole vielä päättäneet lähteäkö tälle matkalle.

## Ostaminen

Kirjasen voi ostaa useammasta erikoiskirjakaupasta tai sitä voi tilata suoraan.

Tilataksesi kirjoja suoraan, ota yhteyttä osoitteeseen suomengurdjieffseura@gmail.com 
